# Guia del dia de la xerrada

Aquest document pretén ser una guia per ajudar a la persona encarregada de controlar la xerrada a com gestionar una sessió.

## Molt abans de la xerrada (planning)
1. Per anar bé, un parell de setmanes abans de la sessió s'hauria de contactar amb l'equip de reserves del `Parc UdG`
2. Proposar nova xerrada per la data de la sessió, trobant la sala adient depenent del tipus de format de la sessió i la quantitat de gent prevista:
    1. Tipus de sales
        1. Format aulari (tipus escola/uni)
            - Ideal per quan es prevegui molta assistència
        2. Format sala (en forma d'U)
            - Ideal pels tallers i per sessions amb previsió de menor assitència (més informal i tothom veu a tothom)
2. Exemple mail
    - Subject: `Python Girona - Nova sessió dj 11/04 19:00`
    - Body: `Bon dia, el proper dijous 11/04 a les 19:00 tenim previst trobar-nos, ens ajudaríeu cedint-nos una sala s.u.p.? Us adjuntem més informació al respecte $URL_meetup. Gràcies! Salutacions cordials, Python Girona`
    - To: `eva.marti at parcudg dot com, comunicacio at parcudg dot com`
    - Cc: Penseu en copiar a l'equip Core, així estarem tots al cas :)
3. Modificar el _meetup_ amb les dades de l'aula reservada (si no es va poder indicar al publicar-lo).

## Abans de la xerrada
1. Recordar comprar una ampolla d'aigua per cada ponent.
2. Agafar la clau de l'aula a recepció.
3. Obrir la sala i validar amb el ponent que tot funciona (projector, inet, A/C, ...)
4. Si hi ha alguna persona nova, se li pot donar la benvinguda i explicar qui som.
5. Esperar als assistents i anar-los a buscar a la porta d'entrada (a vegades hi ha gent que no sap on és l'aula).
6. Revisar quants assistents estan apuntats al _meetup_ i quants han arribat.
   - Si la diferència és considerable, podem esperar una mica, 5-10 min.
7. Preguntar qui es quedarà a menjar pizzes i possibles intoleràncies/preferències (vegetarià, formatge, etc).
8. Donar pas a la xerrada introduïnt breument la sessió i el ponent.

## Durant la xerrada
1. Controlar el temps perquè no s'allargui més del compte.
2. Controlar les interrupcions i/o trepitjades al ponent.
3. Entre 30' i 40' abans de l'hora prevista de finalització (idealment entre les 20:00 i les 20:30) trucar a la pizzeria: Telèfon: **972 20 00 20**
   1. Si utilitzeu el telf d'en @XaviTorello ja tenen les dades
   2. Demanar-les a la direcció:
        **Parc tecnològic, edifici Giroemprèn (Carrer Pic de Peguera, 1)**, a la recepció
   3. Demanar 1 pizza familiar per cada 3 persones. La oferta és 3x1, per tant s'haurien d'agafar múltiples de 3. Es poden agafar 3 familiars, 3 petites o mitjanes, etc.
   4. Demanar 2L de refresc per cada 6-8 persones. L'aigua es pot comprar a les màquines del Parc.
   5. **IMPORTANT!**
      1. Demanar gots de paper/plàstic
      1. Demanar tovallons
      2. Demanar que les pizzes vinguin tallades
      3. Agafar el ticket i enviar-lo al grup `Core` de Telegram

## Després de la xerrada
1. Donar pas a ronda de preguntes (si s'escau).
2. Moderar les preguntes.
3. Introduïr les _Lightning Talks_ (xerrades llamp)
   1. Valdria la pena que els `Core` que vinguem a la xerrada ens preparem algun tema per dinamitzar-ho i engrescar a la gent :)
   2. Recordar que es tracta de xerrades totalment informals i improvisades de no més de 4-5 minuts.
   3. Només cal demanar voluntaris, i posar exemples del que pot ser:
      - Avui he descobert aquest repo / projecte nou
      - Curiositats ecosistema Python / tech en general
      - ...
4. Explicar:
   1. Dir quin dia serà la propera trobada.
   2. De què serà la propera trobada.
   3. Recordar que es poden fer _issues_ amb propostes.
   4. Recordar que es poden votar les _issues_.
5. Quan arribin les pizzes, portar-les a la sala i si no hi ha cap sessió en marxa 
   1. Col·locar-les una al costat de l'altra (si cal moure alguna taula per fer zona de menjar)   
   2. Obrir les caixes, i anar preparant gots + refresc.
6. Netejar l'aula, recollir i treure la brossa.
7. Tancar l'aula.
8. Tornar la clau i agraïr el suport del Parc.
